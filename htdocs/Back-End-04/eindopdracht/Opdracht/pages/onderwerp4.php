<div class="wrapper">
        <img src="images/koenigsegg.jpg" class="Koenigsegg">
        <div class="text">
            <h1>Koenigsegg</h1>
            <h2>Bedrijf</h2>
            <p>Het bedrijf werd opgericht op 12 augustus 1994 door Christian von Koenigsegg, directeur en grootaandeelhouder, met de bedoeling om een supercar te ontwikkelen. In 1996 was het eerste rijdende prototype gereed, de Koenigsegg CC. De eerste wagens werden onder de naam Koenigsegg CC8S geleverd vanaf 2002. In 2006 begon Koenigsegg met het bouwen van de CCX, dit was het eerste model met een eigen gebouwde motor.</p>

            <h2>Geschiedenis</h2>
            <p>De eerste Koenigsegg is voortgekomen uit een project van Sethera, de door Svenharry Åkesson ontworpen Sethera Falcon, dat door de familie Von Koenigsegg werd gekocht. Het eerste model was de Koenigsegg CC, die in 1997 werd gepresenteerd.[1]

            Koenigsegg bracht in 2002 de CC8S uit, een opvolger voor de enkele jaren eerder gestopte CC, en in 2004 de CCR, die dat jaar op de Autosalon van Genève werd gepresenteerd. Op dezelfde salon werd in 2006 de CCX gepresenteerd, een wagen die vooral met het oog op kopers uit de Verenigde Staten was ontwikkeld. In 2007 zijn nog twee nieuwe modellen gepresenteerd: de Koenigsegg CCXR die op biobrandstof loopt en de CCGT, ontwikkeld voor de 24 uursrace van Le Mans. Een Koenigsegg-auto is kostbaar, tot twee miljoen euro, zeldzaam en snel. De theoretische topsnelheid van de nieuwe Agera R is 443 km/h.

            Op 11 juni 2009 werd bekendgemaakt dat Koenigsegg de Zweedse autofabrikant Saab wilde overnemen van het in de problemen gekomen Amerikaanse concern General Motors. Drie maanden later werd echter bekend dat Koenigsegg afzag van de overname.

            Eind juli 2022 werd bekend dat Koenigsegg investeert in het Nederlandse Lightyear. Ook gaan de bedrijven technologie uitwisselen. Lightyear maakt een innovatieve elektrische auto met 5 vierkante meter aan zonnecellen, die in de herfst van 2022 in productie wordt genomen. Het tweede model, dat volgens planning in 2025 op de markt komt, zal door de samenwerking nog efficiënter worden.[2]</p>
        </div>
    </div>