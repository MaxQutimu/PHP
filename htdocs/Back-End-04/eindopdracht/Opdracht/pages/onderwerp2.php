<?php
?>
<!-- jouw HTML met de inhoud over onderwerp 2 komt hier... -->
<div class="wrapper">
        <img src="images/Porsche_1969.jpg" class="porsche">
        <div class="text">
            <h1>Porsche</h1>
            <p>Dr. Ing. h.c. F. Porsche AG (veelal afgekort tot Porsche AG) is een Duits fabrikant van sportauto's, opgericht in 1931 door Ferdinand Porsche, tevens de ontwerper van de eerste Volkswagen. Het bedrijf is gevestigd in Zuffenhausen, bij Stuttgart. Sinds 2009 is het bedrijf in handen van Volkswagen dat weer grotendeels in handen is van Porsche SE. in september 2022 kreeg Porsche AG een eigen beursnotering al blijft Volkswagen AG veruit de grootste aandeelhouder.

Naast de autofabriek bestaat Porsche Consulting GmbH. Dit bedrijf heeft vele jaren zijn diensten aangeboden aan andere autoproducenten. Studebaker, Seat, Lada, Daewoo en Subaru hebben allen gebruikgemaakt van de kennis van Porsche voor het ontwikkelen van hun auto's.

Het hoofdkantoor en de fabriek zijn gevestigd in Zuffenhausen, maar voor de Cayenne en Carrera GT is een nieuwe fabriek gebouwd in Leipzig. De Porsche Boxster is in het verleden ook gebouwd bij Valmet Automotive in Finland.</p>

<h2>Geschiedenis</h2>

<h3>Porsche Type 64</h3>

<h3>Porsche 911 (1969)</h3>
<p>Voor de eerste Porsche, de Porsche 64, werden veel onderdelen van de KdF-Wagen gebruikt. De tweede, de Porsche 356 (geregistreerd in Oostenrijk op 8 juni 1948),[2] werd in eerste instantie gebouwd in Gmünd, Oostenrijk, waar het bedrijf naartoe was gevlucht tijdens de oorlog. Na de productie van 49 auto's verhuisde het bedrijf terug naar Zuffenhausen. Veel mensen beschouwen de 356 als de eerste echte Porsche, eenvoudigweg omdat het het eerste model was dat werd verkocht door het jonge bedrijf. Ferdinand Porsche werkte met zijn zoon Ferry samen aan het ontwerp van de 356, maar overleed kort nadat het eerste prototype was gebouwd. Net als bij de 64 gebruikte de 356 veel onderdelen van de Kever, waaronder de ophanging, versnellingsbak en de verbrandingsmotor. Gedurende de productie evolueerde het model en werden veel VW-onderdelen vervangen door Porsche-onderdelen. De laatste modellen werden voorzien van volledig door Porsche ontworpen motorblokken. Het koetswerk werd ontworpen door Erwin Komenda, die ook het ontwerp van de Kever op zijn naam heeft staan. De eerste Porsche die op 8 juni 1948 op kenteken werd geregistreerd was een 356 Roadster.[3]

In 1963 lanceerde Porsche na successen in de autosport de Porsche 901. Ook dit model had een luchtgekoelde motor achterin; ditmaal een zescilinder boxermotor. Dit model is nog steeds in productie (onder de naam Porsche 911), en is het bekendste model van Porsche. De 911 is zeer succesvol op het circuit, bij rally's en ook in de verkoop. Een goedkoper alternatief met dezelfde carrosserie, maar met de viercilindermotor van de 356, werd verkocht als de Porsche 912.

De Porsche 911 en 912 kregen dus oorspronkelijk de nummering 901 en 902. Deze nummers waren gekozen omdat Porsche in die dagen nauw samenwerkte met Volkswagen en Porsche een aanduiding wilde die aansloot bij de nummering van Volkswagen. Toen een van de Porsche-prototypes in 1963 op de autosalon van Parijs verscheen kreeg Porsche van de juridische afdeling van Peugeot te horen dat Peugeot al sinds 1929 drie cijfers met een nul in het midden gebruikte als typeaanduiding. Als Porsche in Frankrijk auto's wilde verkopen moest de typeaanduiding worden aangepast. Omdat de Franse markt voor Porsche belangrijk was werd de typeaanduiding aangepast. Wel waren er toen al 49 auto's gebouwd van het type 901. De officiële naamsverandering naar 911 kwam op 10 november 1964, vanaf chassisnummer "300049". Opmerkelijk genoeg bleef Porsche de nul in het midden wel gebruiken voor de raceversies, zonder dat Peugeot hier bezwaar tegen maakte.</p>


<h3>>Porsche 356 Nr. 1</h3>
<p>Porsche heeft altijd nauwe banden gehad met Volkswagen. Dit kwam doordat Ferdinand Porsche voor Kraft durch Freude de KdF-Wagen (de latere Volkswagen Kever) had ontwikkeld. De eerste Porsches gebruikten veel VW-onderdelen, zoals hierboven vermeld. In 1969 werkten de twee bedrijven samen om de VW-Porsche 914 te bouwen. Er kwamen twee motortypes uit. De 914/4 en de 914/6, waarbij de toevoeging het aantal cilinders aangaf. Volkswagen bood de viercilinderversie aan, en Porsche de zescilinderversie. In 1976 ging de samenwerking verder bij de Porsche 924. Deze was eigenlijk bedoeld als Volkswagens topmodel sportcoupé. Volkswagen vroeg Porsche de auto te ontwerpen op basis van een bestaande Audi viercilinder.[bron?] (Audi is een onderdeel van de van Volkswagen Group.) Het ontwerp bestond dus ook uit veel VW- en Audi-onderdelen, maar was wel een echt Porsche-ontwerp. Vanwege de oliecrisis van 1973 besloot Volkswagen het project te stoppen. Porsche kocht het ontwerp voor 100 miljoen DM terug, maar besteedde de productie uit aan de Audi-fabriek in Neckarsulm, op beperkte afstand van Porsches vestiging in Zuffenhausen. Uiteindelijk bleek Porsche de zaak goed ingeschat te hebben, want de 924 werd een enorm verkoopsucces en redde Porsche van de financiële ondergang.

De samenwerking ging verder. De Porsche 944, bedoeld als opvolger van de 924, was een volledig Porscheontwerp, maar de productie werd vanwege kostenefficiëntie weer uitbesteed aan Audi. Uitzondering daarop was het motorblok, dat compleet geleverd werd door Porsche en alleen in de Audifabriek gemonteerd hoefde te worden. Voor de 944 Turbo en Cabriolet maakte Porsche een uitzondering. Deze had een iets ander chassis en werd daarom volledig in eigen beheer geproduceerd. Ook later was er samenwerking tussen de bedrijven. De Porsche Cayenne, verschenen in 2002, maakt gebruik van hetzelfde chassis als de Volkswagen Touareg. Dit chassis wordt gebouwd in de Škodafabriek in Bratislava. (Naast Audi is ook Škoda in het bezit van Volkswagen.)

Een van de opvallendste auto's van Porsche is wellicht de Porsche 928. Nog voor de 924 was Porsche al van plan af te stappen van het concept van een luchtgekoelde motor achterin. In 1971 begon Porsche daarom aan het ontwerp van een luxe, maar daardoor zeer zware Grand Turismo met een krachtige watergekoelde V8-motor die voorin lag. Het was oorspronkelijk de bedoeling dat de 928 de 911 zou vervangen. Toen in 1977, na vertraging door de opkomende oliecrisis, de eerste 928 gepresenteerd werd (als 1978-model) kreeg hij zelfs de titel 'Auto van het Jaar', hetgeen ongehoord was voor een sportwagen. De productie van de 928 eindigde pas in 1995. Daardoor werd de 928 na de 911 het langst geproduceerde Porschemodel.

In 1996 is de Porsche 911 GT1 in een oplage van 25 stuks geproduceerd. Deze kostte toen EUR 790.000 excl. BPM. Dit is tot aan vandaag de duurste straatversie van Porsche.</p>


<h3>Porsche 918 Spyder</h3>
<p>In 2004 werd begonnen met de productie van de Porsche Carrera GT.

In het najaar van 2009 werd de Porsche Panamera op de markt gebracht. De auto is een vierdeurscoupé met een lengte van 4,97 meter. Met de komst van de Panamera blijkt de onderneming de trend voort te zetten auto's buiten de gebruikelijke marktsegmenten te produceren; de Porsche Cayenne zorgde bij zijn komst in de markt ook voor wat opschudding.

Op 1 maart 2010 werd op de Autosalon van Genève de nieuwe Porsche 918 Spyder voorgesteld. De supersportwagen werd ontworpen door Michael Mauer en wordt aangedreven door een V8-motor met een inhoud van 4,6 liter die 450 kW (608 PK) levert, samen met twee elektromotoren, een van 95 kW (129 PK) bij de vooras en een van 115 kW (156 PK) bij de achteras. De benzinemotor is gebaseerd op de 3,4 liter motor van de Porsche RS Spyder.</p>


        </div>
    </div>